Харківський університет радіоелектроніки
Факультет комп'ютерних наук
Кафедра програмної інженерії



ЗВІТ
до лабораторної роботи номер 1 з дисципліни
"Аналіз та рефакторинг коду"
на тему: "РОЗРОБКА VISION & SCOPE"




Виконала ст. гр ПЗПІ-22-4
Герасимова Владислава Андріївна

Перевірив
ст. викладач кафедри ПІ
Сокорчук Ігор Петрович



Харків 2024
 
МЕТА
	Метою роботи є писати програмну систему управління архівом, яка представляє собою рішення, яке автоматизує управління документами та забезпечить їхнє зберігання в оптимальних умовах, у форматі Vision & Scope.

ХІД РОБОТИ

VISION AND SCOPE DOCUMENT (КОНЦЕПЦІЯ ТА РАМКИ ПРОЄКТУ)

1 BUSINESS REQUIREMENTS (БІЗНЕС ВИМОГИ)

1.1 Background (Передумови)

Архіви мають дві основні задачі по відношенню до документів у їх відповідальності – їх грамотне зберігання та облік. Часто ці установи стикаються з проблемами збереження документів через нестабільність умов їх зберігання, зміни яких не були помічені вчасно та призвели до пошкодження важливих бумаг. Одночасно із цим, проблеми із обліком документів часто є спричиненими недостатнім рівнем автоматизації та обмеження доступу до них. 
Таким чином, необхідно створити інтегровану систему з використанням IoT та інструментів управління, яка дозволяє мінімізувати ризики пошкодження важливих документів та покращити механізми управління ними.

1.2 Business Opportunity (Бізнес Можливості)

У сучасних архівах і бібліотеках зростає потреба в технологіях, що забезпечують високий рівень автоматизації та безпеки документів. Запропонована система вирішує ці проблеми та відповідає сучасним вимогам автоматизації та цифровізації, що робить її привабливою на ринку.
	Існуючі продукти для архівного управління, наприклад PastPerfect, зазвичай пропонують обмежені можливості, зосереджуючись переважно на управлінні інформацією про документи та їх електронному обліку, а також основних функціях пошуку та каталогізації. Деякі рішення включають функції моніторингу, але вони зазвичай не інтегровані з IoT-пристроями або не підтримують налаштування умов зберігання документів на основі отриманих даних.
Одночасно із цим, системи, що фокусуються на умовах зберігання, такі як Sensaphone, чи Spacesaver не є достатньо специфікованими щоб включати в себе облік документів та обмеження доступу до них. Більшість систем також не мають можливості зберігати та аналізувати історичні дані про умови зберігання, що є критичним для довготривалого зберігання архівних матеріалів.
Запропонована система надаватиме повний функціонал, необхідний для управління архівом, включаючи облік документів та інтеграцію з IoT-сенсорами (температури, вологості, освітлення) та smart-замками, які дають змогу в реальному часі контролювати умови зберігання та надають додатковий рівень фізичного захисту документів.

2 VISION OF THE SOLUTION (КОНЦЕПЦІЯ РІШЕННЯ)

2.1 Vision Statement (Окреслення концепції)

Мета нової системи управління архівом полягає у створенні безпечного, ефективного та інтелектуального середовища для зберігання та управління архівними документами, що забезпечить контроль та доступ до інформації про умови їх зберігання в реальному часі.
Система інтегрує IoT-пристрої для постійного відстеження температури, вологості та освітлення, що є критичними для довготривалого зберігання документів. Завдяки можливостям смарт-замків, продукт забезпечить фізичний захист для унікальних та цінних документів, обмежуючи доступ тільки для авторизованих осіб. Веб- та мобільний додатки надаватимуть зручний інтерфейс для перегляду даних, управління умовами зберігання, а також для швидкої взаємодії між співробітниками.
Система управління архівом стане незамінним інструментом, який дозволить організаціям, що працюють з цінними документами, переходити до нових стандартів збереження, максимально використовуючи можливості автоматизації. У результаті, архіви та бібліотеки зможуть не лише підвищити надійність збереження важливих документів, а й оптимізувати робочі процеси, пов’язані із їх обліком та управлінням, та мінімізувати витрати на їх мануальний моніторинг.

2.2 Major Features (Головна Функціональність)

1.	IoT Моніторинг умов зберігання: інтеграція з датчиками температури, вологості та освітлення для постійного моніторингу умов зберігання архівних документів у режимі реального часу;
2.	Історія даних та аналітика: збір та зберігання історичних даних про умови зберігання з можливістю їх подальшого аналізу для підтримки довготривалого збереження документів;
3.	Смарт-замки для безпечного обмеженого доступу: впровадження смарт-замків, що надають контрольований доступ до архівних приміщень тільки для авторизованих співробітників із відповідним доступом через мобільний додаток;
4.	Веб-додаток для управління архівом: платформа для візуалізації даних з датчиків, управління умовами зберігання, а також управління інформацією про документи, включаючи статус та місцезнаходження кожного документа;
5.	Мобільний додаток для співробітників: він надає доступ до смарт-замків, персональних повідомлень співробітнику, можливості відправлення запиту на отримання інформації про документи та зміни їх статусу;
6.	Система повідомлень та сповіщень: автоматичні повідомлення для співробітників у випадку виявлення несприятливих умов зберігання або зміни статусу документів;
7.	Чат для співробітників: він дозволяє співробітникам архіву швидко обмінюватися інформацією та координувати дії;
8.	Управління додатковими пристроями: передбачає управління пристроями для корекції умов зберігання документів (напр. регулювання температури або вологості) для віддаленого вирішення виявлених проблем.

3 SCOPE AND LIMITATIONS (РАМКИ ТА ОБМЕЖЕННЯ)

3.1 Scope of Initial Release (Рамки Первинного Випуску)

Початкова версія системи управління архівом буде сфокусована на основних функціях, що забезпечать ефективне управління архівними документами та контроль умов їх зберігання. Цей реліз покликаний надати максимальну користь для архівних установ, бібліотек та інших організацій, які зберігають документи і мають потребу у забезпеченні високих стандартів їхнього зберігання. Основні функції та характеристики продукту, заплановані для першого релізу, включають:
1.	Збір даних від IoT-сенсорів (температура, вологість, освітлення): інтеграція з відповідними датчиками для безперервного збору інформації про стан приміщень у реальному часі;
2.	Автоматична фіксація змін умов зберігання: система автоматично реєструє та зберігає дані сенсорів в історичному архіві, що дозволяє відстежувати зміни умов зберігання в будь-який момент часу;
3.	Історія даних та доступ до архіву показників: доступ до історичних даних з можливістю перегляду показників сенсорів за певний період дозволить проаналізувати динаміку змін та виявити потенційні ризики;
4.	Система тривожних сповіщень та повідомлень про небезпечні умови: автоматичне відправлення сповіщень про вихід значень температури, вологості чи освітлення за попередньо встановлені межі співробітникам через веб- та мобільний додатки;
5.	Інтерфейс для управління документами: можливість введення, редагування та перегляду інформації про документи, включаючи дані про їхнє поточне місцезнаходження та статус (на складі, у користувача, на реставрації тощо);
6.	Контроль доступу через смарт-замки: інтеграція смарт-замків для обмеження фізичного доступу до архівних приміщень надає можливість відкривати певні двері лише санкціонованим співробітникам після отримання відповідного дозволу;
7.	Реєстрація доступу до архіву: ведення журналу доступу до приміщень із зазначенням часу відкриття смарт-замків, що дозволить відслідковувати, хто та коли входив у приміщення;
8.	Управління додатковими пристроями: керування додатковими пристроями для корекції умов зберігання документів (напр. регулювання температури або вологості) спрощує віддалене управління архівом;
9.	Гнучкі налаштування порогів для сповіщень: користувачі із правами адміністратору можуть встановлювати порогові значення для отримання сповіщень для значень температури, вологості та освітлення залежно від специфічних вимог до документів.

3.2 Scope of Subsequent Releases (Рамки Наступних Випусків)

Після початкового релізу планується поступове розширення функціональних можливостей системи управління архівом. Наступні релізи включатимуть такі основні розширення та покращення:
1.	Веб-додаток для візуалізації даних: відображення поточних значень показників сенсорів у режимі реального часу з використанням графіків і таблиць полегшує контроль за станом приміщень;
2.	Мобільний додаток для швидкого реагування: мобільний додаток надає співробітникам можливість миттєво отримувати сповіщення, отримувати доступ до смарт-замків, переглядати актуальні показники сенсорів, а також переглядати статус документів, що спрощує віддалену роботу;
3.	Система повідомлень між співробітниками: внутрішній чат між співробітниками архіву надає зручну платформу для обговорення оперативних питань, пов’язаних з умовами зберігання документів або їх поточними статусом та станом;
4.	Відстеження запитів на зміну інформації про документи: співробітники зможуть подавати запити на зміну статусу або інформації про документи через мобільний додаток, що автоматично передається на розгляд адміністратору.

4 BUSINESS CONTEXT (БІЗНЕС КОНТЕКСТ)

4.3 Operating Environment (Робоче Середовище)

Система управління архівом буде використовуватися в середовищі, де потрібен високий рівень стабільності стану зберігання документів та обмеження доступу до них. Нижче наведено ключові вимоги до цього робочого середовища:
1.	Місцезнаходження користувачів: основні користувачі системи (працівники архіву та менеджери) перебуватимуть на території організації, що зменшує необхідність доступу до системи з географічно віддалених локацій;
2.	Час доступу: система повинна працювати 24/7, оскільки дані щодо умов зберігання в архіві мають відстежуватися безперервно. Перерви в роботі системи можуть вплинути на збереження документів і їх безпеку, тому їх мінімізація є критично важливою;
3.	Джерела та використання даних: дані з датчиків IoT щодо температури, вологості та освітлення збираються в архівних приміщеннях, розташованих на об’єкті організації, і обробляються локально. Дані доступні в режимі реального часу через веб-інтерфейс та мобільний додаток для співробітників архіву;
4.	Продуктивність та максимальний час відповіді: час відповіді для доступу до даних умов зберігання має бути мінімальним (до 1 хвилини затримки для запитів в реальному часі). Це важливо для оперативного реагування на зміни умов, які можуть вплинути на збереження документів;
5.	Толерантність до перерв у роботі: через критичність контролю за умовами зберігання, система має бути стійкою до збоїв і мати резервне копіювання даних. Короткочасні перебої є допустимими за умови, що дані про умови зберігання продовжують записуватися, і користувачі отримують попередження про зупинку та відновлення роботи системи;
6.	Безпека доступу та захист даних: система повинна забезпечувати багаторівневий контроль доступу до конфіденційних даних і функцій, таких як управління доступом до архівних приміщень. Інтеграція зі смарт-замками повинна гарантувати, що доступ до цінних документів мають лише авторизовані особи та що вони є захищими від несанкціонованого доступу.
Система управління архівом буде побудована з використанням сучасних технологій, які забезпечать надійність, масштабованість і зручність у користуванні. Архітектура проєкту включатиме такі програмні засоби та інструменти:
1.	Asp.Net Core Web API буде основою серверної частини, забезпечуючи обробку запитів, бізнес-логіку та доступ до бази даних;
2.	Спочатку для зберігання даних використовується SQL Server, який забезпечує швидкий доступ до даних і підтримує складні запити. У майбутньому планується міграція до Azure SQL Database, що дозволить використовувати хмарні можливості для зберігання, резервного копіювання та аналітики даних.
3.	Інтерфейс користувача для веб-додатка буде розроблено з використанням React. Ця бібліотека дозволить створити інтерактивний і зручний інтерфейс для візуалізації даних з IoT-сенсорів і управління документами.
4.	Для розробки мобільного додатка буде використано Kotlin та Android, що забезпечить сумісність із широким спектром пристроїв і дозволить реалізувати такі функції, як управління смарт-замками та отримання персональних повідомлень.
5.	Azure стане основною платформою для розгортання системи, що забезпечить високу доступність, масштабованість і підтримку резервного копіювання. Використання хмарної інфраструктури також дозволить зменшити витрати на обладнання та його обслуговування.

 
Висновки

Протягом лабораторної роботи було створено Vision & Scope документ версії 1.0 для системи управління архівом. У ньому визначено основні бізнес-вимоги та можливості системи, її функціонал та обмеження. Було окреслено технічні аспекти розробки, включаючи використання сучасних програмних інструментів, таких як Asp.Net Core Web API, React, SQL Server, Kotlin для мобільної частини та хмарну платформу Azure для майбутнього розгортання.
Система запропонована як багатофункціональне рішення для моніторингу умов зберігання архівних документів за допомогою IoT-пристроїв, обліку і адміністрування цих документів та забезпечення доступу до них через смарт-замки.
 
ДОДАТОК А
ВІДЕО НА ЮТУБ

https://youtu.be/5mUxrPDVa18
