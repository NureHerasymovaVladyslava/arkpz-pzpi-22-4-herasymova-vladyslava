Харківський університет радіоелектроніки
Факультет комп'ютерних наук
Кафедра програмної інженерії



ЗВІТ
до лабораторної роботи номер 1 з дисципліни
"Аналіз та рефакторинг коду"
на тему: "РОЗРОБКА VISION & SCOPE"



Виконала ст. гр ПЗПІ-22-4
Герасимова Владислава Андріївна

Перевірив
ст. викладач кафедри ПІ
Сокорчук Ігор Петрович



Харків 2024
 
МЕТА
	Описати програмну систему управління архівом у форматі Vision & Scope.

ХІД РОБОТИ
	Протягом виконання лабораторної роботи було написано версію 1.0 Vision & Scope документу для програмної системи управління архівом. Відповідний документ наведено нижче.


 


Vision and Scope Document
for
Archive management software system
Version 1.0 draft
Prepared by Vladyslava Herasymova
Kharkiv National University of Radioelectronics
09.11.2024

 

Концепція та рамки проекту
для
Програмної системи управління архівом
Версія 1.0 чернетка
Підготовано Герасимовою Владиславою
Харківський національний університет радіоелектроніки
09.11.2024 
Вміст

Вміст	5
Історія змін	5
1. Business Requirements (Бізнес Вимоги)	1
1.1. Background (Передумови)	1
1.2. Business Opportunity (Бізнес Можливості)	1
1.3. Business Objectives and Success Criteria (Бізнес Цілі та Критерії Успіху)	2
1.4. Customer or Market Needs (Потреби Клієнтів або Ринку)	2
1.5. Business Risks (Бізнес Ризики)	3
2. Vision of the Solution (Концепція Рішення)	3
2.1. Vision Statement (Окреслення концепції)	3
2.2. Major Features (Головна Функціональність)	4
2.3. Assumptions and Dependencies (Припущення та Залежності)	5
3. Scope and Limitations (Рамки та Обмеження)	5
3.1. Scope of Initial Release (Рамки первинного випуску)	5
3.2. Scope of Subsequent Releases (Рамки Наступних Випусків)	6
3.3. Limitations and Exclusions (Обмеження та винятки)	7
4. Business Context (Бізнес Контекст)	7
4.1. Stakeholder Profiles (Профілі Зацікавлених Сторін)	7
4.2. Project Priorities (Пріоритети проекту)	10
4.3. Operating Environment (Робоче Середовище)	11




Історія змін

Name	Date	Reason For Changes	Version
			
			
 
1. Business Requirements (Бізнес Вимоги)
1.1. Background (Передумови)
Багато архівів стикаються з проблемами збереження документів через нестабільність умов їх зберігання, зміни яких не були помічені вчасно та призвели до пошкодження важливих бумаг. З розвитком технологій зростає можливість та потреба в автоматизації систем, що використовуються для управління цими архівними документами. Ці системи мають забезпечувати належні умови зберігання цих документів, а також слідкувати за їхнім станом у режимі реального часу. 
Отже, необхідно створити інтегровану систему з використанням IoT та інструментів управління, яка дозволяє мінімізувати ризики пошкодження важливих документів та покращити механізми управління ними.
1.2. Business Opportunity (Бізнес Можливості)
У сучасних архівах і бібліотеках зростає потреба в технологіях, що забезпечують високий рівень автоматизації та безпеки документів. Існуючі системи архівного управління часто обмежені функціональністю, яка не забезпечує повного спектра автоматизації з моніторингом умов зберігання в режимі реального часу та інтеграції з IoT-пристроями. Натомість запропонована система вирішує ці проблеми та відповідає сучасним вимогам автоматизації та цифровізації, що робить її привабливою на ринку.
	Існуючі продукти для архівного управління зазвичай пропонують обмежені можливості, зосереджуючись переважно на управлінні інформацією про документи та їх електронному обліку, а також основних функціях пошуку та каталогізації.
Деякі рішення включають функції моніторингу, але вони зазвичай не інтегровані з IoT-пристроями або не підтримують налаштування умов зберігання документів на основі отриманих даних. Інші системи не мають можливості зберігати та аналізувати історичні дані про умови зберігання, що є критичним для довготривалого зберігання архівних матеріалів.
Запропонована система управління архівом включає не тільки функціональність для управління документами, а й інтеграцію з IoT-сенсорами (температури, вологості, освітлення) та smart-замками. Це дає змогу в реальному часі контролювати умови зберігання та автоматично реагувати на їхні зміни, що забезпечує додатковий рівень захисту цінних документів. У порівнянні з існуючими рішеннями, наш продукт також забезпечує додатковий рівень фізичного захисту документів за допомогою надання доступу до них через smart-замки.
1.3. Business Objectives and Success Criteria (Бізнес Цілі та Критерії Успіху)
Основні бізнес-цілі включають:
–	Зниження відсотку пошкодження документів на 30% завдяки автоматичному моніторингу умов зберігання;
–	Зменшення витрат на управління архівом за рахунок автоматизації процесів на 20%;
–	Отримання повідомлення про погіршення умов зберігання документів протягом не більше ніж 5 хвилин після їх зміни;
–	Отримання повідомлення про несанкціоновану спробу відкрити смарт-замок протягом не більше ніж 30 секунд після спроби;
–	Отримання актуальних даних в будь який момент часу із затримкою до 1 хвилини;
Основні критерії успіху: 
–	Оформити принаймні 20 замовлень на встановлення системи протягом перших трьох місяців після виходу на ринок;
–	Встановити систему в принаймні 10 місцях протягом перших трьох місяців після виходу на ринок;
–	Отримати принаймні 5 позитивних відгуків протягом перших трьох місяців після виходу на ринок.
1.4. Customer or Market Needs (Потреби Клієнтів або Ринку)
Ключові потреби ринку включають:
–	Автоматизований контроль умов зберігання (температура, вологість, освітлення) для захисту документів від пошкоджень;
–	Безпечне зберігання документів із захистом через smart-замки;
–	Можливість для працівників архіву бачити реальні показники умов зберігання та історію їх змін;
–	Управління документами, включаючи їх статус та поточний стан;
–	Інструменти для внутрішньої комунікації та розсилки повідомлень;
–	Доступ до системи з мобільних пристроїв для працівників для віддаленого управління та моніторингу умов зберігання, а також для доступу до документів і чат.
1.5. Business Risks (Бізнес Ризики)
Можливі ризики включають:
–	Конкуренція з боку інших систем архівного управління, які вже є на ринку;
–	Технічні труднощі з інтеграцією IoT пристроїв і розробкою надійної системи моніторингу;
–	Сприйняття нової системи працівниками та їх здатність адаптуватися до неї;
–	Технічні проблеми, наприклад нестабільне Інтернет з’єднання, що можуть викликати збої в зборі або обробці даних;
–	Ризик витоків або втрати даних та проблем із захистом smart-замків.
Ризики можуть бути знижені за допомогою тестування системи на ранніх етапах розробки, написання інструкцій для користувачів і забезпечення резервних каналів обробки даних для стабільної роботи.
2. Vision of the Solution (Концепція Рішення)
2.1. Vision Statement (Окреслення концепції)
Мета нової системи управління архівом полягає у створенні безпечного, ефективного та інтелектуального середовища для зберігання та управління архівними документами, що забезпечить контроль та доступ до інформації про умови їх зберігання в будь-який час і з будь-якого місця.
Система інтегрує IoT-пристрої для постійного відстеження температури, вологості та освітлення, що є критичними для довготривалого зберігання документів. Завдяки можливостям смарт-замків, продукт забезпечить фізичний захист для унікальних та цінних документів, обмежуючи доступ тільки для авторизованих осіб. Веб- та мобільний додатки надаватимуть зручний інтерфейс для перегляду даних, управління умовами зберігання, а також для швидкої взаємодії між співробітниками.
Система управління архівом стане незамінним інструментом, який дозволить організаціям, що працюють з цінними документами, переходити до нових стандартів збереження, максимально використовуючи можливості автоматизації. У результаті, архіви та бібліотеки зможуть не лише підвищити надійність збереження важливих документів, а й оптимізувати робочі процеси, пов’язані із їх обліком та управлінням, та мінімізувати витрати на їх мануальний моніторинг.
2.2. Major Features (Головна Функціональність)
1.	IoT Моніторинг умов зберігання: інтеграція з датчиками температури, вологості та освітлення для постійного моніторингу умов зберігання архівних документів у режимі реального часу;
2.	Історія даних та аналітика: збір та зберігання історичних даних про умови зберігання з можливістю їх подальшого аналізу для підтримки довготривалого збереження матеріалів;
3.	Смарт-замки для безпечного доступу: впровадження смарт-замків, що надають контрольований доступ до архівних приміщень тільки для авторизованих співробітників із відповідним доступом через мобільний додаток;
4.	Веб-додаток для управління архівом: платформа для візуалізації даних з датчиків, управління умовами зберігання, а також управління інформацією про документи, включаючи статус та місцезнаходження кожного документа;
5.	Мобільний додаток для співробітників: він надає доступ до смарт-замків, персональних повідомлень співробітнику, можливості відправлення запиту на отримання інформації про документи та зміни їх статусу;
6.	Система повідомлень та сповіщень: автоматичні повідомлення для співробітників у випадку виявлення несприятливих умов зберігання або зміни статусу документів;
7.	Чат для співробітників: він дозволяє співробітникам архіву швидко обмінюватися інформацією та координувати дії;
8.	Управління додатковими пристроями: передбачає управління пристроями для корекції умов зберігання документів (напр. регулювання температури або вологості) для віддаленого вирішення виявлених проблем.
2.3. Assumptions and Dependencies (Припущення та Залежності)
Припущення:
–	Система передбачає наявність стабільного підключення до Інтернету для передачі даних між IoT-сенсорами, веб- та мобільним додатками;
–	Впровадження IoT-сенсорів та смарт-замків передбачає, що організація має відповідні умови для встановлення і підтримки таких пристроїв.
Залежності:
–	Датчики температури, вологості та освітлення, а також смарт-замки повинні бути придбані у сторонніх постачальників, які забезпечують їх відповідність необхідним технічним стандартам;
–	Проект покладається на використання сторонніх API та бібліотек для інтеграції з IoT-пристроями.
3. Scope and Limitations (Рамки та Обмеження)
3.1. Scope of Initial Release (Рамки первинного випуску)
Початкова версія системи управління архівом буде сфокусована на основних функціях, що забезпечать ефективне управління архівними документами та контроль умов їх зберігання. Цей реліз покликаний надати максимальну користь для архівних установ, бібліотек та інших організацій, які зберігають документи і мають потребу у забезпеченні високих стандартів їхнього зберігання. Основні функції та характеристики продукту, заплановані для першого релізу, включають:
1.	Збір даних від IoT-сенсорів (температура, вологість, освітлення): інтеграція з відповідними датчиками для безперервного збору інформації про стан приміщень у реальному часі;
2.	Автоматична фіксація змін умов зберігання: система автоматично реєструє та зберігає дані сенсорів в історичному архіві, що дозволяє відстежувати зміни умов зберігання в будь-який момент часу;
3.	Історія даних та доступ до архіву показників: доступ до історичних даних з можливістю перегляду показників сенсорів за певний період дозволить проаналізувати динаміку змін та виявити і потенційні ризики;
4.	Система тривожних сповіщень та повідомлень про небезпечні умови: автоматичне відправлення сповіщень про вихід значень температури, вологості чи освітлення за попередньо встановлені межі співробітникам через веб- та мобільний додатки;
5.	Інтерфейс для управління документами: можливість введення, редагування та перегляду інформації про документи, включаючи дані про їхнє поточне місцезнаходження та статус (на складі, у користувача, на реставрації тощо);
6.	Контроль доступу через смарт-замки: інтеграція смарт-замків для обмеження фізичного доступу до архівних приміщень надає можливість відкривати певні двері лише санкціонованим співробітникам після отримання відповідного дозволу;
7.	Реєстрація доступу до архіву: ведення журналу доступу до приміщень із зазначенням часу відкриття смарт-замків, що дозволить відслідковувати, хто та коли входив у приміщення;
8.	Управління додатковими пристроями: керування додатковими пристроями для корекції умов зберігання документів (напр. регулювання температури або вологості) спрощує віддалене управління архівом;
9.	Гнучкі налаштування порогів для сповіщень: користувачі із правами адміністратору можуть встановлювати порогові значення для отримання сповіщень для значень температури, вологості та освітлення залежно від специфічних вимог до документів.
3.2. Scope of Subsequent Releases (Рамки Наступних Випусків)
Після початкового релізу планується поступове розширення функціональних можливостей системи управління архівом, з урахуванням відгуків користувачів та технологічних оновлень. Наступні релізи включатимуть такі основні розширення та покращення:
1.	Веб-додаток для візуалізації даних: відображення поточних значень показників сенсорів у режимі реального часу з використанням графіків і таблиць полегшує контроль за станом приміщень;
2.	Мобільний додаток для швидкого реагування: мобільний додаток надає співробітникам можливість миттєво отримувати сповіщення, отримувати доступ до смарт-замків, переглядати актуальні показники сенсорів, а також переглядати статус документів, що спрощує віддалену роботу;
3.	Система повідомлень між співробітниками: внутрішній чат між співробітниками архіву надає зручну платформу для обговорення оперативних питань, пов’язаних з умовами зберігання документів або їх поточними статусом та станом;
4.	Відстеження запитів на зміну інформації про документи: співробітники зможуть подавати запити на зміну статусу або інформації про документи через мобільний додаток, що автоматично передається на розгляд адміністратору.
3.3. Limitations and Exclusions (Обмеження та винятки)
Система управління архівом призначена для задоволення специфічних потреб автоматизованого управління архівами, однак деякі функції і можливості, які могли б бути очікуваними користувачами, не будуть реалізовані в рамках цього проекту:
1.	Обмежений контроль доступу за допомогою біометричних засобів: система використовуватиме smart-замки, однак інтеграція з біометричними даними не передбачена для цього релізу через складність інтеграції та додаткові витрати;
2.	Обмеження інтеграції з іншими архівними системами: система не передбачає функціональності для інтеграції з зовнішніми архівними системами;
3.	Автоматизоване створення звітів: інструменти для автоматичного створення звітів про стан архівів, отримання доступу до документів, змін в умовах зберігання та стану документів дозволить отримувати аналітику для подальшого вдосконалення процесів.
4. Business Context (Бізнес Контекст)
4.1. Stakeholder Profiles (Профілі Зацікавлених Сторін)

Зацікавлена сторона	Головна цінність	Ставлення	Головний інтерес	Обмеження
Керівництво	Підвищення продуктивності праці та заощадження коштів	Розглядає продукт як інструмент модернізації та заощадження коштів	Повернення інвестицій, заощадження коштів на ручній праці, оптимізація процесів, відповідність нормативним вимогам до зберігання та захисту даних	Обмежений бюджет та суворі вимоги щодо безпеки інформаційних технологій в організації
Менеджери та наглядачі архіву	Підвищення продуктивності праці, покращення контролю над документами	Сприйнятливе, очікують більшого контролю над безпекою та доступністю документів	Надійні та точні дані від датчиків IoT, можливість керувати статусами документів, контроль доступу до чутливих документів, звітні інструменти	Простота використання та мінімальний вплив на існуючі робочі процеси архіву
ІТ та технічна підтримка	Спрощення управління системою 	Нестійке, залежить від якості реалізації з точки зору подальшої підтримки роботи системи	Сумісність з існуючою ІТ-інфраструктурою, надійні протоколи безпеки, мінімізація часу простою та масштабованість	Обмежені ІТ-ресурси для довгострокового обслуговування системи; необхідність відповідності стандартам кібербезпеки
Працівники архіву та бібліотекарі	Легший моніторинг документів, швидкий доступ до інформації про документи та покращена комунікація серед працівників	Нестійке, можуть бути обережними щодо переходу від ручних завдань до автоматизованої системи	Інтуїтивно зрозумілий інтерфейс, швидкий доступ до інформації про місцезнаходження та статуси документів, контроль доступу до чутливих матеріалів	Необхідність належного навчання та простота використання системи
Постачальники обладнання та IoT-пристроїв	Довгострокові ділові відносини	Зацікавлені в співпраці для подальшої інтеграції пристроїв і потенційному розвитку продажів	Безперебійна інтеграція пристроїв IoT з системою, підтримка майбутніх оновлень та сумісність з новими моделями пристроїв	Залежність від підтримки постачальників пристроїв та майбутньої сумісності з новими моделями

4.2. Project Priorities (Пріоритети проекту)
Показник	Виконання
(завдання)	Обмеження (границні значення)	Ступінь свободи (допустимий діапазон)
План робіт	реліз 1.0 має бути випущеним до 26.11, реліз 1.1 – до 10.12	Розклад може бути змінитися в залежності від проведення захисту проекту	Відтермінування релізу можливе, але не більше ніж на 2 тижні
Функціональність	Всі функції, описані в пункті 3.1 мають бути реалізованими на момент релізу 1.1	До релізу 1.0 повинні бути реалізовані 70-80% основних функцій	Можливе відкладання низькопріоритетних функцій до наступних релізів
Якість	Головні функції проекту мають бути протестовані	80-90% тестів мають бути завершені до релізу 1.0	Додаткове тестування та оптимізація можливі після релізу 1.1
Персонал	Завершити всі етапи розробки силами однієї особи	Команда розробки складається з одного розробника	Можливе залучення додаткових ресурсів при критичних потребах
Ціна	Максимально мінімізувати витрати на проект	Бюджет обмежено до 1000 грн на обладнання	Допустиме перевищення бюджету до 15-20%

4.3. Operating Environment (Робоче Середовище)
Система управління архівом буде використовуватися в середовищі, де потрібен високий рівень стабільності стану зберігання документів та обмеження доступу до них. Нижче наведено ключові вимоги до операційного середовища:
1.	Місцезнаходження користувачів: основні користувачі системи (працівники архіву та менеджери) перебуватимуть на території організації, що зменшує необхідність доступу до системи з географічно віддалених локацій;
2.	Час доступу: система повинна працювати 24/7, оскільки дані щодо умов зберігання в архіві мають відстежуватися безперервно. Перерви в роботі системи можуть вплинути на збереження документів і їх безпеку, тому їх мінімізація є критично важливою;
3.	Джерела та використання даних: дані з датчиків IoT щодо температури, вологості та освітлення збираються в архівних приміщеннях, розташованих на об’єкті організації, і обробляються локально. Дані доступні в режимі реального часу через веб-інтерфейс та мобільний додаток для співробітників архіву;
4.	Продуктивність та максимальний час відповіді: час відповіді для доступу до даних умов зберігання має бути мінімальним (до 1 хвилини затримки для запитів в реальному часі). Це важливо для оперативного реагування на зміни умов, які можуть вплинути на збереження документів;
5.	Толерантність до перерв у роботі: через критичність контролю за умовами зберігання, система має бути стійкою до збоїв і мати резервне копіювання даних. Короткочасні перебої є допустимими за умови, що дані про умови зберігання продовжують записуватися, і користувачі отримують попередження про зупинку та відновлення роботи системи;
6.	Безпека доступу та захист даних: система повинна забезпечувати багаторівневий контроль доступу до конфіденційних даних і функцій, таких як управління доступом до архівних приміщень. Інтеграція зі смарт-замками повинна гарантувати, що доступ до цінних документів мають лише авторизовані особи та що вони є захищеними від несанкціонованого доступу.